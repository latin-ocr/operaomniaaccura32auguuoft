comm canscomuiu DONATISTAM, Lm. 1. 311

jubebat praedicente quod non erant audituri. Qua causa,

cui bono, quo fructu, quove effectu mittitur ad certamen

praedicandae veritatis adversus certaturos et non obeditu-
ros? Num quisquam dicere audebit sanctos Dei Prophe-⁸
tas incidisse in opprobrium abs te mihi objectum, cum di-
ceres : « Si tu scis rem de qua agitur a te finiri non posse,

cur incassum laborem sumis? cur inanem impendis ope-
ram? cur supervacue ac sine fructu contendis? An non
magnus error est, velle quod non valeas explicare, cum
et Lex moneat dicens, « Altiora te ne quaesieris, et fortiora
» te ne scrutatus fueris1. » Et iterum : «Homo animosus
» paratlites, et vir iracundus exaggerat peccatum²P » Eze-
chieli certe ista non diceres, qui cum verbo Dei mittitur in-
ferre certamen hominibus non obedituris, contra sensuris,

contra dicturis , contra iacturis. Nam si diceres , respon-

deret tibi fortasse , quod eisdem Judaeis Apostoli respon-
derunt, « Cui obedire oportet, Deo magis, an hominibus3 P»

Hoc tibi etiam ipse responderim.

XII. Hic si tu flagitaveris, ut ostendam ubi etiam mihi
Deus praeceperit id agere ‚ quod tu prohibes3 memento
apostolicas Epistolas non eis tantum scriptas qui tempore
illo quo scribebantur audiebant, sed etiam nobis : non
enim ob aliud in Ecclesia recitantur. Attende etiam illud
quod Apostolus ait z « An vultis experimentum ejus accipere
» qui in me loquitur Christus ⁴? » et recole jam, non quid
PauluS, sed quid per eum Christus locutus sit, quod paulo
ante commemoravi, « Praedica verbum ‚ insta opportune,
n importune, etc ⁵. » Attende etiam quemadmodum ad Ti·
tum cum explicaret qualis esse episcopus debeat, etiam per-
severantem dixit esse oportere juxtam doctrinam fidelis
verbi, « Ut potens sit, inquit, et exhortari in doctrina sana,

¹ Eccle. 111, 22. - ² Prov. xix. — 3 Act. v, 29. —4 2001: xm, 3. —
⁵ 2 Tim. iv, 2.

