286 s. meus-nm zmscom

quod inerat. « Manifesta, inquit, sunt opera carnis , quae
» sunt fornicatione3‚ immunditiae, luxuriae, idolorum ser-
» vitus, veneficia, inimicitiae, contentiones, aemulationes,
» animositateS, dissensiones, haereses, invidiae, ebrietates,
» comessationes , et his similia , quae praedico vobis sicut
n praedixi, quoniam qui alia agunt, regnum Dei non pos-
» sidebunt ¹. » Omnes itaque isti non suntin lilio, nec su-
per petram ; inter hos autem et haeretici positi sunt. Cur
ergo vos, ut omittam caetera, non baptizatis post ebriosos,
luxuriosos, invidos, qui regnum Dei non possidebunt, et
ideo in petra non sunt 3 et quia in petra non sunt, procul
dubio in Ecclesia non deputantur, quia « Super hanc pe-
» tram, inquit, aedificabo Ecclesiam meam : » et nosvultis ut
baptizemus post haereticos, qui inter easdem spinas regnum
Dei non possessuras enumerati sunt , et quibus similiter
sacramenta insunt, quando eadem sunt, sed non prosunt,
quia cum illa recta sint, ipsi perversi sunt?

LXII. Haec sine pertinacia considerantes atque cogitan-
tes, facile potestis intelligere, id in quoque corrigendum
esse quod pravum est, quod autem rectum est, approban-
dum 3 et hoc dandum esse quod deerit, quod autem inerit,
agnoscendum.Veniens itaque haereticus ut catholicus fiat,
errorem corrigat proprium, non Christi violet sacramen-
tum: accipiat vinculum pacis quod non habebat, sine quo
illi prodesse non poterat baptisma quod habebat. Utrum-
que enim necessarium est ad regnum Dei adipiscendum, et
baptismus, et justitia. Et in contemptore quidem baptismi
Christi non potest esse justitia : baptismus autem et in eo
qui justitiam non habet ‚ potest esse , sed non potest pro-
desse. Sicut enim Veritas dixit : « Si quis non renatus
» fuerit ex aqua et Spiritu, non intrabit in regnum coelo-
» rum ² ι » ita eadem Veritas dixit : « Nisi abundaverit

¹ Gal. v, 19.— ² Joan. 111, 3.

