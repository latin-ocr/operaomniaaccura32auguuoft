CONTRA LlTTERAs Perimam, Lm. ιι. 31

LII. Aucusruvus respondit ; Primo cito respondemus,
quia non vos occidimus, sed ipsi vosmetipsos vera morte
occiditis, cum vos ab unitatis viva radice praeciditis. Deinde
si omnes qui occiduntur sanguine suo baptizantur, omnes
latrones, iniqui, impii, scelerati, qui damnati feriuntur,
martyres habendi sunt , quia suo sanguine baptizantur.
Si autem non baptizantur sanguine suo, nisi qui occidun-
tur propter justitiam, quia ipsorum est regnum coelorum :
vidistis prius esse quaerendum propter quid patimini, et
postea quid patimini. Quid ergo buccae inflantur ante-
quam facta defendantur? Quid perstrepit lingua ante-
quam probetur vita? Si schisma fecisti, impius es : si im-
pius es, ut sacrilegus moreris, cum pro impietate puniris :
si ut sacrilegus moreris, quomodo tuo sanguine baptiza-
ris? An dicis ε « Non feci schisma? » Hoc ergo quaeramus :
quid ante clamas quam probas?

LIII. An dicis: « Et si sacrilegus sum, a te occidi non
debeo? » Alia quaestio est de atrocitate sacti mei, quod
nunquam veraciter demonstras, alia de baptismo sangui-
nis tui, unde tc mendaciter jactas. Nam neque occidi te ,
nec probas te ab aliquo occidi : nec si probes, ad me per-
tinet quicumque te occiderit, sive secundum potestatem
legitime a Domino datamjuste fecerit, sive sicut messis Do-
minicae palea cupiditate aliqua mala scelus admiserit ε sicut
ad te non pertinet qui¹ recentibus temporibus cum into--
lerabili potentatu etiam militibus sibi comitantibus , non
quia timebat aliquem, sed ut ab omnibus timeretur, vi-
duas oppressit, pupillos evertit, aliena patrimonia prodi-
dit, aliena matrimonia separavit, res vendendas innocen-
tium procuravit, venditarum pretia cum dominis plan-
gentibus divisit. Ex me ista dicere videar, si non tacito
nomine agnoscitur de quo dicam. Quae si vera sunt, sicut

¹ optatum Gildonianum intelligit.

