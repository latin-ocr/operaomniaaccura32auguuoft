430 s. AUGtSTfflI Emscom

porum vestrorum trecentorum et decem, memorabilem
illam, de qua superius quod satis esse videbatur inserui,
non te piguit legere sententiam, cum illa verba damnatos
cum Maximiano duodecim, quorum praesentium manibus
ordinatus est, apertissime ostendant, dilationem autem.
redeundi ad communionem vestram illis esse concessam ,
quicum essent in communione Maximiani. Primianumque
damnassent, tamen quando Maximianus ordinatus est,
non interfuerunt3 neque enim omnes interesse potuerunt,
aut ex more debuerunt z plurimum miror quomodo te
falli, nescio quo mentiente, permiseris, cui verba ipsa
quae obscura non sunt, nec acutum ingenium quo discu-
tiantur, sed tantum animum quo advertantur exposcunt,
ne ab eo fallereris, recitare potuisti. Sed quia fieri potest,
ut non earn legeris, et simplici affectu tanquam episcopo
vel episcopis aliud tibi insinuantibus facile credideris, ac-
cipe eam et lege, et quam tibi a me verum dicatur attende.
Neque enim possunt eam tegendi mendacii sui causa, ut
libitum fuerit , emendare, imo falsare, quam judicio
publico apud proconsulem allegaverunt, quam toties germ
tis municipalibus inserendam , pro suae causae necessitate
curarunt, quando agebant adversus eos, ut de basilicis
pellerentur.

LIX. Sic certe incipitea sententia : « Cum omnipotentis
Dei et Christi ejus voluntate in ecclesia Bagaiensi concilium
gereremus, Gamalius, Primianus, Pontius, Secundianus,
Januarius, Saturninus. Felix, Pegasius, Rufinus, Fortu-
nius, Crispinus, Florentius,0ptatus, Donatus, Donatianus, r
et caeteri numero trecenti et deceni : placuit Spiritui sancto
qui in nobis est, pacem firmare perpetuam , et schismata
resecare sacrilega. » Deinde cum multa in eos horrenda
vomuissent,paulo post ait : « Maximianum fidei aemulum,
veritatis adulterum, Ecclesiae matris inimicum , Damae, ¹

 

