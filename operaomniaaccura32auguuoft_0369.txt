nonna cnzscomrm DONATISTAM‚ mn. 11. 359

catus est. Ipse quippe ait ι « Qui non credit, jam judicatus
ι» est1. ι Paulus autem apostolus dicit : « Ecclesia subdita
» estChristo‘2. n Non igitur debet Ecclesia se Christo prae-
ponere, ut putet baptizare posse ab illo judicatos, a se au-
tem judicatos, baptizare non possc; curn ille semper ve-
raciter judicet, Ecclesiastici autem judices sieut homi-
nes plerumque fallantur. Baptizant crgo, quantum attinet
ad visibile ministerium ‚ et boni et mali : invisibiliter au-
tem per eos ille baptizat, cujus est et visibile baptisma et
invisibilis gratia. Tinguere ergo possunt et boni ct mali,
abluere autem conscientiam non nisi ille qui semper est
bonus. Ac per hoc etiam nesciente Ecclesia propter ma-
lam pollutamque conscientiam damnati a Christo, jam
in corpore Christi non sunt quod est Ecclesia, quoniam
non potest Christus habere membra damnata. Proinde et
ipsi extra Ecclesiam baptizant. Omnia quippe ista monstra
absit omnino utin membris illius columbae unicae compu-
tentur ι absit ut intrare possint limites horti conclusi, cu-
jus ille custos estqui non potest falli. Qui tamen si confi-
, tentur et corriguntur, tunc intrant, tunc mundantur,
tunc in arboribus horti conclusi, tunc in membris unicae
columbae numerantur, nec tamen denuo baptizantur. Ita
et cum ab haereticis veniunt cum ipso baptismate, quod
et foris habuerunt, sed non et cum ipsa mundatione quam
intus accipiunt3 ut quod defuit praestetur, quod autem
non mutatum est approbetur.

XXVII. « Vestra, inquis, per vestros majores traditio-
nis et thurificationis, et per vos persecutionis crimine
damnata conscientia est. » De traditoribus quidem et
thurificatoribus qui fuerint, qui hoc nefas admiserint,
non Scripturis sanctis, sed samae hominum credidistis.
Quae si potest esse falsa bona de malis, cur non possit

² Joan. ni, 18.—⁰ EpheS. v, 24.

