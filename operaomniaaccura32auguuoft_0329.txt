comm cnssscomcm nom-risum, Lm. 1. 319

» tanquam nihil habentes, et omnia possidentes1. » Quid
enim hoc stilo apostolico uberius et ornatius , id est, elo·
quentius facile invenis? Si autem presse atque constricte,
magis eum disputatorem quam dictorem appellare consue·
verunt‚qualiter agit idem Apostolus de circumcisione etprae·
putio patris Abraham, vel distinctionclegis et gratiae. Quod
quidam non intelligentes , imo vero calumniantes, criminati
sunt eum dicere, « Faciamus mala , ut eveniant bona2. »
Sive autem sit dictor sive disputator, nec dictio sine dis-
putatione est, cum et inipsa eloquentiae latitudine veritas
a falsitate discernitur, nec disputatio potest esse sine dic-
tione, quando utique verbis et lingua ipsa constrictio ser—
monis exprimitur : sive illo utatur perpetuo, sive interro-—
gando eum cum quo agit, cogat respondere quod verum
est, et ex hoc ad aliud verum quod qnaerebatur adducat,
ubi maxime regnare dialectica dicitur.

XXI. Cum enirn quisque suis responsionibus vincitur,
et si male respondit, non habet quod imputet disputatori,
sed sibi, et si bene respondit, eru-bescit ulterius resistere,
non jam disputatori, sed sibi. In quo genere Dominus
cum adversus J udaeos crebro ageret, eosque illorum res-
ponsionibus captos conclusosque convinceret , non vos
audierant, nec a vobis conviciari didicerant ι nam liben-
tius et invidiosius eum fortasse dialecticum quam Sama ri·-
tanum appellarent. ‚Quomodo enim putas eos contortos
atque confusos, cum volentes eum capere in verbo, priores
interrogaverunt, utrum liceret tributum reddere Caesari,
bicipiti videlicet complexione insidiantes, ut quodlibet
eligens caperetur3'? Si licere responderet, tanquam reus
esset adversus populum Dei ε si autem diceret non licere,
tanquamCaesaris adversarius puniretur. Ubi ille nummum
¹sibi poposcit ostendi, et interrogavit cujus haberet imagi-

¹ 2 Gor. vi, 4. -- ³ 1 Rom. ni, 8. -3 Matth. nu, 17.

