188 s. Aliors‘rtm Eptscom

Christo percipitur fides ‚ semper Christus est origo rege-
neratorum et caput 'Ecclesiae ἦ) quid habent ponderis illa
verba ‚ quae vani lectores non attendunt quid intus ha-
beant, sed tantum quemadmodum sonent? » Haec tunc
dixi, haec in illa mea Epistola scripta sunt.

LIII. Deinde paulo post, quoniam ille dixerat .· « Quae . ’ζ

cum ita sint, fratreS, quae potest esse perversitas, ut qui
suis criminibus reus est, alium faciat innocentem, dicente
Domino Jesu Christo : « Arbor bona bonos fructus fa·
>› cit 3 arbor mala malos fructus facit : numquid colli-
» gunt de spinis uvas ¹? » Et iterum : « Omnis homo bo-
» nus de bono thesauro cordis sui profert bona , et omnis
» homo malus de thesauro cordis sui profert mala2. »
Quibus verbis Petilianus satis apertissime ostendit, tan-
quam arborem accipiendum eum hominem qui baptizat,
et tanquam fructum eum qui baptizatur. Ad haec ego res-
ponderam : α Si arbor bona bonus baptizator est, ut fruc-
tus ejus bonus sit ille quem baptizaverit, quisquis ab
homine malo etiam non manifesto fuerit baptizatus , bo-
nus esse non poterit 2 de mala quippe arbore exortus est.
Ah'ud est enim arbor bona, aliud arbor occulta, sed tamen

mala. » Quid aliud his verbis intelligi volui, nisi quod ’

paulo superius posueram , arborem et fructum ejus, non
eum qui baptizat et eum qui baptizatur, sed hominem
arborem, fructum vero ejus opus ac vitam ejus accipi de-
bere, quam semper habet bonam bonus, et malam malus:
ne illa sequatur absurditas , ut malus sit homo etiam ab
occulto malo homine baptizatus, tanquam fruetus arbo-
ris quamvis occultae, sed tamen malae? contra quod ille
nihil omnino respondit.

LIV. Sed ne diceret, sive ille, sive aliquis vestrum ,
cum quisque occultus malus est qui baptizat, tunc non

¹ Matth. vn, 16. — ² ld xii, 33.

 

