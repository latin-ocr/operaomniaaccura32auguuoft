468 s. Amisum Episcopi

vestros Donatistas appellem, » adjungens «quod Donatus
non auctor et institutor Ecclesiae quae ante non luerat,
sed a Christo deductae et antiquae unus ex episcopis fue·
rit: » nonne attendis hoe de se ipso et Maximianum
dicere, ex cujus tamen nomine universam ej us communio·
nem appellatis? Neque schisma quod fecit, ullo vocabulo
a vobis vel ab aliis sectis discernitis, nisi aut Maximianis-
tas, aut Maximianenses , aut quodlibet aliud, quod a
Maximiani nomine derivetur, aut certe simplicius et sine
timore grammaticarum ferularum ‚ partem Maximiani
nominetis. Numquid hoc dicturus es, Maximianum a ves-
tra communione schisma fecisse, 1100 autem a commu-
nione catholica non fecisse Donatum? Sed Maximianus
non hoc dicit, qui Primianum potius et vos omnes affir-
mat a parte Donati, in qua ipse permansit, schisma fe-
cisse, et recitat decreta conciliorum : primum quod apud
Carthaginem a quadraginta et tribus lactum est, quo
praedamnatus est Primianus : alterum quod Cebarsussi
centum vel amplius vestri tunc Episcopi condiderunt,
quo perfecte pleniusque damnatus est. Cui talia docu-
menta proferenti quid respondebis, nisi majoris esse auc-
toritatis Bagaiense concilium, in quo trecenti et decem
eumdem Maximianum et ejus socios damnaverunt, quando
Primianus non apud cos tanquam purgandus dicebat cau-
sam, sed cum eis tanquam judex innocentissimus conside-
bat, proferebat sententiam contra Maximianum et duode-
cim socios ejus quibus praesentibus ordinatus est , et data
dilatione tanquam innocentes ad pacem propriam revoca-
bat tot caeteros a quibus ipse damnatus est.

VIII. In hac vestra conflictatione quid vultis ut nos
medii judicemus, quandoquidem nec Maximiani, nec
vestra communione detinemur? Quid, inquam, hinc

¹ Vident). ι contra Petiliam. cap. 1.

