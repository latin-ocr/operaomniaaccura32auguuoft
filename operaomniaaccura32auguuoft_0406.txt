396 S. Arcus'rtm EPISCOPI

veritas ignorares. Denique statim , sicut narras ¹ , ex
vestris episcopis diligentius inquisisti 3 atque ipsis docen-
tibus, et decretum concilii, et sententiam in eos qui dam*
nati sunt dictam , et rei totius ordinem cognovisti. » Et
quia et me quid gestum sit ignorare credebas, quid veritas
haberet hortatus ut discerem, ita deinceps cuncta narrasti.

Vide quia in hac causa verba ipsa tua pono ex Epistola
tua, sunt enim mihi pernecessaria.

XVIII. « Cum quam plurimos, inquis , episcopos error
sibi Maximiani sociare contenderet , contracto a nostris
concilio , in eos omnes qui in ejus schismate perstitissent,
prolata sententia est: quam tu quoque te legisse testaris.
Quae cum sententia consensu omnium firmaretur , placuit
tamen, inquis, decreto concilii dilationem temporis dari,
intra quod si quis corrigi voluisset , innocens haberetur.
« Sic factum est, inquis‘2 ‚ ut non solum duo illi quos me-
moras , sed etiam multi alii purgati atque innocentes se
Ecclesiae reddidissent.Quorum ideo baptisma rescindi non
debuit, quia intra diem praestitutum restituti peremptoria
sententia non tenerentur 3 nec cum baptizarent fuerunt
ab Ecclesia separati, quippe nec dum transacti temporis
definita meta disjuncti. Hi autem qui ctiam post praedic-
tum diem cum Maximiano pertinaciter perstiterunt, sen-
tentia damnationis retenti, simul etbaptisma et Ecclesiam
perdiderunt. » Haec verba tua certe, mi Cresconi, cognos-
cis ex Epistolae tuae contextione expressa.

XIX. Proinde quaero abs te : « Si nondum fuerant ab
Ecclesia separati, quomodo in eos omnes qui in Maxi-
miani schismate perstitissent, prolata sententia est, quae
cum consensu omnium firmaretur, placuit tamen decreto
concilii dilationem temporis dari, intra quod si quis cor-

rigi voluisset, innocens haberetur? » Quibus verbis osten-
¹ Vide intra, lib. iv, cap. ¹27. — ² Praetextatus ct Felicianus.

