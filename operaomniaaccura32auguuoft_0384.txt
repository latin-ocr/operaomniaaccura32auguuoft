374 s. Aucus-nm Erlscom

non capit. Ab arbore frange ramum, fractus germinare
non poterit. Α fonte praecide rivum , praecisus arescit. »
In his Cypriani verbis non intelligimus lucem non capere
divisionem , nisi in sanctis regno Dei praedestinatis, qui
dividi ab Ecclesia nullo modo possunt, et non germinare
ramum fractum ‚ salutis aeternae germine accipimus :
ariditatem vero rivi a fonte praecisi, in eo quod sancto
Spiritu vacuantur qui ab unitate separantur agnoscimus,
non in sacramento baptismi, quod et boni etv mali habere
possunt, ita foris aperte, quemadmodum intus occulte
ab Ecclesiae sanctitate separati. Sed unde nemo dubitat,
quod de ipsius Ecclesiae foecunditate toto terrarum orbe
diffusae senserit Cyprianus, attende in his quae subjun-
git: « Sic, inquit, et Ecclesia Domini luce perfusa, per
orbem totum radios suos porrigit, unum tamen lumen
est quod ubique diffunditur, nec unitas corporis separa-
tur. Ramos suos in universam terram copia ubertatis
extendit, profluentes largiter rivos latius expandit, unum
tamen caput est, et origo una, et una mater foecunditatis Ι
successibus copiosa. » Hanc Ecclesiam Cyprianus in Scrip-
turis sanctis promissam, in universo mundo redditam,
dilexit, tenuit, commendavit : quam perditi schismatici
vel haeretici velut a malis se dicernere ac separare cupien-
tes, seditionibus impiis reliquerunt. Qui ne suos exitus
impios vanis excusationibus abluere conarentur, sancta
Scriptura praedixit : a Filius malus ipse se justum dicit ,
» exitum autem suum non abluit ¹. » Quia nec propter
malos qui videntur esse intuS‚ deserendi sunt boni qui
vere sunt intus.

XLIII. Hinc beatus Cyprianus quid senserit accipe ex
Epistola quam scripsit ad presbyterum Maximum et cae-
term, quibus de schismatico et haeretico errore ad Eccle-

ἰ Prov. xxiv, 22, J'uxta Lxx.

