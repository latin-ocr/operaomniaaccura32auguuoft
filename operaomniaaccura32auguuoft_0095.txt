comm urruns rss‘mmmr, Lm. 11. 85

Nos sumus oves, vos autem lupi 3 ideo-ne putas interesse
aliquid, quia tu illa verbis turgidis dicis? Sed attende ut
ego probem quod dico. Nempe Dominus, quod velis nolis
nosti, ait in Evangelio : « Quae sunt oves meae, vocem
» meam audiunt, et sequuntur me ¹. » Multae sunt de di-
versis rebus voces Domini : verum, exempli gratia, si
quispiam dubitaret utrum in corpore idem Dominus re—
surrexerit, et recitarentur ejus verba dicentis : « Palpate‚
» et videte, quia spiritus carnem et ossa non habet, sicut
n me videtis habere 2 3 » si et his auditis ad credendum
resuscitatum corpus ejus nollet acquiescere , non utique
inter oves Domini deputaretur, quia vocem ejus auditam
non sequebatur 3 sic et nunc , quoniam quaestio est inter
nos, ubi sit Ecclesia, cum cx ipso Evangelii loco, ubi post
resurrectionem suum corpus etiam palpandum dubitanti-
bus praebuit, consequentia verba recitamus, ubi futuram
Ecclesiae latitudinem demonstravit dicens : « Quoniam
» sic scriptum est, et sic oportebat Christum pati, et re-
» surgere tertia die, et praedicari in nomine ejus poeniten-
» tiam et remissionem peccatorum per omnes gentes ,
n incipientibus ab Jerusalem 3 » et vos omnibus gentibus,
ubi baec completa sunt, communicare non vultis, quomodo
estis oves hujus pastoris, cujus auditis vocibus non solum
non obsequimini, verum etiam repugnatis ⁶? Et oves qui-
dem vos non esse, hinc docemus: esse autem lupos, audite
unde doceamus. Jam enim , quia ubi sit Ecclesia , verbis
ipsius apparet,'manifestum est ubi sit ovile Christi. Ab hoc
igitur ovili certissimis verbis Domini demonstrato et ex-
presso, quicumque, non dico per falsa, sed quod manifes-
tum est, per incerta hominum crimina oves segregant, et
ab unitatis atque charitatis vita ereptas et alienatas necant,
nonne ipsi sunt lupi rapaces? At enim et ipsi Dominum

¹ Joan. x, 27.·—- ² Luc. xxiv, 39.

