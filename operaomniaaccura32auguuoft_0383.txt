con-riu enuscomum DONATISTAM, mn. ιι. 373

victi taceatis, ac vos aliquando ab errore perniciosissimae
dissensionis ad unitatem catholicam convertatis.

XLI. Unde, ne longum faciam, ex bac ipsa epistola ad
Jubaianum, attende quid ingeram, quod vestrum evertat
et absumat errorem. Cum enim persuadere conaretur vel
sanctus Cyprianus, vel quicumque illam scripsit epistolam,
haereticos ad Ecclesiam venientes baptizare oportere 3 quod
videlicet baptismus nullus deputandus esset, quem foris
apud haereticos accepissent : opposuit sibi quaestionem,
et ait : « Sed dicet aliquis, Quid ergo fiet de his qui in prae-
teritum de haeresi ad Ecclesiam venientes sine baptismo
admissi sunt? Potens est Dominus misericordia sua indul-
gentiam dare, et eos qui ad Ecclesiam simpliciter admissi
in Ecclesia dormierunt, ab Ecclesiae suae muneribus non
separare. » Ista nobis simplicitas sufficit, cui testimonium
perhibet, ipse Cyprianus , tantum bonum intelligens esse
unitatem corporis Christi, utin carn simpliciter admissos,
etiam illos quos csse sine baptismo arbitrabatur, de divina
misericordia mereri indulgentiam, et ab Ecclesiae mune-
ribus non separari, pia cogitatione praesumeret. Haec con-
suetudo Ecelesiae fuit ante concilium Cypriani, haec supe-
rari et auferri non potuit nec concilio Cypriani, ut cx hae-
resi venientes, non quidem sine baptismo, sicut dicit,
quia idem baptismus etiam loris cis inerat, sed non prode-
rat, verumtamen simpliciter, sicut item dicit, admissi de
Dci misericordia indulgentiam mererentur, et a muneribus
non separarentur Ecclesiae. Haec simplicitas, magis quam
duplicitas, Ecclesiae placuit universae toto terrarum orbe
diffusae.

XLII. Cui Cyprianus ipse quale testimonium perhibeat,
audi cx Epistola quam de unitate conscripsit : « Avelle,
inquit, radium solis a corpore, divisionem lucis unitas

¹ Liber de simplic-icitatc sufflatorium ctiam inscribitur„

