comus cmzscomtrM nonnis-mm] ΜΒ. 111. 399

tamen rescindendus baptismus non est, sieut nec in illis
rescissus a vobis est. Quo non mutato, nec in suo, nec in
cujusquam alterius, sed in Patris et Filii et Spiritus sancti
nomine quisque baptizat. Deinde praeter baptismi sacra-
mentum, quod vel ad poenam perversi, vel ad salutem
recti sive correcti integrum perseverat, de ipsa correcto-
rum expiatione vel mundatione volo aliquid dicere. Me«
ministi enim quae adversus nos dixeris, quod venientes
ad nos a vobis ex haereticorum sacrilego errore, sine ulla
expiatione susceptos habeamus. Tu nobis dic modo, de
schismate Maximiani redeuntes ad vos, cum in suis etiam
susciperentur honoribus qua tandem quaeso expiatione
mundati sunt? In illo tanto scelere participato ‚ non
erant tam nefaria societate maculati?

xxll. Attende quid insonet, quid increpet, quid in illo
praeclaro concilio fateatur veridicum os illud episcoporum
tuorum. « Maximianum , inquit, fidei aemulum , veritatis
adulterum , Ecclesiae matris inimicum, Dathac, Chore , et
Abiron ministrum ¹, de pacis gremio sententiae fulmen ex-
cussit : et quod adhuc eum dehiscens terra non sorbuit,
ad majus supplicium superis reservavit. Raptus enim poe-
nam suam compendio lucraverat funeris: usuras nunc
graviores colligit foenoris, eum mortuus interest vivis. η
Ita-ne tandem in hujus schismate, sicutipse dixisti, persis-
tentes , ante quam intra tempus dilationis ‚ sicut tu item
dixisti, se vestrae Ecclesiae reddidissent, nullam vel parvam
de hujus societate traxerant maculam. Sed audi deinde
quid sequatur, audi, inquam, dictator vel dictor illius sen-
tentiae‘2‚ quid connectat. « Nec hunc solum, inquit, scele-
ris sui mors justa condemnat : trahit etiam ad consortium
criminis plurimos catena sacrilegii, de quihus scriptum est:

¹ Num. xvi , 31. —- ² Emeritus ille suit Caesariensis, ex lib. de Gestis cum
Emerito.

