310 s. auousruu nrrscopr

futuram fidem perfidiamve hominum praenoscere non va-
lemus3 ne si quando nimium duris nimiumque perversis
sine fructu 'salutis eorum locuti fuerimus, deficiamus et
desistamus ab instantia praedicandi, cum inaniter pigue-
rit laborare. Quid quod etiam ipsum diabolum ‚ quem
jam non solum Deus, sed ne homines quidem dubitare
possunt, nullo modo ad justitiam conversum iri, Filius
Dei tamen insidiosae tentantem ‚ et de Scripturis sanctis
quaestionum laqueos opponentem , de Scripturis sanc-
tis respondendo convicit ¹, nee judicavit indignum cum
Satana Christus de divinis Eloquiis habere colloquium :
quid utique praevidens, nisi quod Judaeis et diabolo nihil
proderat , credituris gentibus profuturum ‘?

XI. Prophetas etiam legimus missos ad homines tam
inobedientes, ut Deus ipse qui Prophetas mittebat, de
his ad quos mittebat praediceret, quod verbis eorum ob-
temperaturi non essent. Omitto quod prophetico spiritu
quo futura cernebant ‚ etiam hoc utique nosse potuissent ‚
quod eorum verba contempturi fuerant, quibus ea tamen
vehementi instantia non tacebant. Apertissime Dominus
ad Ezechielem Prophetam dicit, « Vade et intra in domum
» Israel, et loquere verba mea ad ipsos 3 quia non ad po-
» pulum ignotae linguae tu mitteris ad domum Israe'l, nec
» ad populos multos diversis aut gravibus linguis loquen-
» tes, quorum verba non possis audire3 et si ad tales mi·
» sissem te, forsitan audisaesent te : domus autem Israel
» non audient te, quia nolunt audire me. Omnis enim
» domus Israel inquieto et duro corde est. Ego autem
» dedi faeiem tuam fortem adversus faciem eorum, et cer-
» tamen tuum confortabo adversus certamen eorum ². >o
Ecce mittitur Dei servus, et eis loqui jubetur, qui eum

non erant audituri, eo ipso Domino qui mittebat et loqui
¹ Matth.1v‚ 3. -· ² Ezech. n1,4.

