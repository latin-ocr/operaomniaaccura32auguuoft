250 s- Auots'rfflr zmscom

nescitis, et de tam incognita provincia tanta eaecitate ju·
dicatis, ut eam criminibus Afrorum periisse dicatis. Nonne
plena sunt florentissimis Ecclesiis omnia loca , quae Pe-
trus nominavit, Pontus, Galatia, Cappadocia ‚ Asia, Bi-
thynia¹i> Quid Joannes quibus scripsit, Smyrnae, Per-
gamo, Sardis, Tiathyrae, Philadelphiae, Laodiciae, quae
sunt Ecclesiae ²? Jam enim Ephesum commemoravimus.
Dicat mihi aliquis vestrum , ubi sint, quantum ab invicem
distent? Fortasse modo id qnaeritis, vel legendo vel au-
diendo cognoscere. Cognoscite ergo etiam quam longe ab
Africa remotae sunt, et dicite nobis, cur eas omnino vo-
bis incognitas ‚ et in Apostolicis litteris manifestatas tam
sacrilega temeritate accusetis , et tauta dementia crimini-
bus Afrorum periisse dicatis? Postremo quid de illis in
sanctis canonicis Libris scriptum sit, scio : quid de illis vos
dicatis, nescio. Certe sicut nos eas legimus Ecclesias
Christi ex codicibus quos et vos veneramini ι sic et vos ex
codicibus quos et nos veneramur, quemadmodum perie-
rint, legite nobis. An placet vobis , ut contra Ecclesias ,
quae membra sunt unius Ecclesiae toto orbe diffusae, quas
nobis per Scripturas suas Spiritus sanctus commendavit et
tradidit, undelibet prolata quaelibet hominum maledieta
credamus? Hoc quidem vobis placet, sed nobis non pla-
cet. Quibus autem justius placeat, et vos videtis, sed victi
animositate, non vultis vinci veritate. Ecce sunt Scrip-
turae Dei, ecce sunt in eis Ecclesiae, et universali totius
orbis nomine, et nominatim designatae et expressae: quid
majores vestri collegis suis objecerint , nescierunt, quales
ea causajudices habuerit , nescierunt 3 quomodo ergo pe-
rierunt? Ecce sunt Scripturae quibus credo, ecce sunt
Ecclesiae quibus communico : ubi tibi lego nomina earum,
ibi mihi lege crimina earum.

¹ ι Petr. 1, 1. -— ² Apoc.1‚11.

