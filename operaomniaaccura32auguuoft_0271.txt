 

nn numeru Eccmzsm. 261

bis tales tetigerit quales isti sunt. Cum enim dixisset,
« Filius hominis putas inveniet fidem in terra , » credo
quia poterat quibusdam superbis haereticis, qui in aliqua
parte terrarum se ab orbis unitate separaverunt, ascen-
dere in cor vana et inflata cogitatio, quod ipsi essent justi,
deficientibus et pereuntibus a fide caeteris gentibuS, per
quas Ecclesiae communio dilatatur ·, continuo secutus
Evangelista, « Dixit autem, inquit, et ad quosdam qui
» sibi justi videbantur, et spernebant caeteros, similitudi-
» nem istam ¹. » Et sequitur de illis duobus in templo
orantibus, Pharisae0 et Publicano : in quibus duobus figu-
rantur superba gloriatio bonorum operum, et humilis con·
fessio peccatorum. Desinant ergo isti, si respondere huic
Epistolae parant, ea testimonia commemorare, quae nos
cum ipsis commemoramus, vel in perditionem Judaeorum,
vel in zizania , sive paleam , sive malos pisces totius
mundi. Et sicut nos manifestissimis testimoniis asseruimus
Ecclesiam toto orbe diffusam , sic et ipsi manifestum ali-
quid proferant , unde ostendant esse praedictum , caeteris
gentihus a fide Christi pereuntibus, solam Africam re-
mansuram , et quocumque episcopi ex Africa mitte-
rentur.

XL. « Scriptum est, inquiunt, in Canticis canticorum:
ι( Sponsa, id est, Ecclesia dicente ad Sponsum, Annuntia
»mihiquem dilexit anima mea, ubi pascis, ubi cubas in me-
» ridie2. »Hoc est unicum testimonium quod pro scisti reso-
nare arbitrantur, eo quod Africa in meridiana orbis parte sit
constituta. Unde primum quaero, quomodoChristum inter-
roget Ecclesia, ut annuntiet ei ubi sit Ecclesia :neque enim
duae, sed una est. Aut isti ostendant, quoniam non negant
haec verba Ecclesiam dicere Christo, quae sit Ecclesia quae
interrogat, et quae sit Ecclesia dc qua interrogat. Quaerit

¹ Luc. xviii, 9. — ² Cant. 1, 6.

