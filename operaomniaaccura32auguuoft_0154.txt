144 s. Avensa-lm Eiuscom

» tem, iniquitatem magis quam loqui aequitatem ². »
Proinde si et ego tibi vellem pro maledictis maledicta re-
pendere, quid aliud quam duo maledici essemus, ut ii qui
nos legerent, alii detestatos abjicerent sana gravitate, alii
suaviter haurirent malevola voluntate? Ego quando cui-
que vel dicendo ‚ vel scribendo respondeo ‚ etiam contu-
meliosis criminationibus lacessitus, quantum mihi Domi·
nus donat, frenatis atquc contritis vanae indignationis
aculeis auditori lectorive consulens , non ago ut efficiar
homini conviciando superior ‚ sed errorem convincendo
salubrior,

II. Si enim qualecumque cor habent, quiea quae scrip-
sisti considerant 3 quid tibi profuit ad causam ‚ quae inter
nos de communione catholica vel de parte Donati agitur,
quod relicto negotio quodam modo publico, privata qua-
dam simultate hominis unius vitam maledicis opprobriis
insectatus es z quasi homo ille sit causa quae inquiritur?
Tam male existimasti, non dicam de Christianis, sed de
ipso genere humano, ut non crederes posse tua scripta in
manibus aliquorum venire prudentium, qui se a personis
nostris tollerent, et quaestionem potius quae inter nos ver-
teretur inquirerent, nec qui vel quales essemus, sed quid
pro veritate vel contra errorem diceremus attenderent?
Horum judicium tibi reverendum fuit ‚ horum reprehen-
sio praecavenda , ne te arbitrarentur nihil invenisse quod
diceres , nisi tibi proponeres eui quoquomodo maledice-
res. Sed videlicet quorumdam levitate atque vanitate,
qui libenter audiunt lites jurgantium disertorum, ut cum
attendunt quam eloquenter convicieris , non intueantur
quam veraciter convincaris. Simul et illud opinor egisti ,
ut occupatus mea defensione susceptam eausam etiam
ipse desererem, atque ita hominibus , non ad disputan-

¹ Psal. tt, 5.

 

