446 s. Aucus‘nm muscum

interioribus paleis omnino communicat Oriens Africae,
et Africa Orienti. Alii quippe hic, alii vero alibi atque
alibi haeretici cum diffusa ubique catholica unitate conili—
gunt. Ubique est enim illa de qua exierunt, qui esse ubi-
que minime potuerunt, dicentes secundum id quod de
illis praedictum est, « Ecce hic est Christus, eece illic ¹: >›
alii hoc loco, alio alii variarum praesumptionum , vel po-
tius amputationum proprias particulas ostendentes, atque
impia superbia radicem unde fracti sunt abnegantes.
Huic ergo Ecclesiae, quae copiosis successibus, cum dilata-
tur toto orbe terrarum, ex omni gente, tribu, et lingua,
parit multitudinem candidatorum et palmatorum, sicut
in Apocalypsi scriptum est, quam nemo numerare potest²z
huic, inquam, Ecclesiae cui partem Donati non commu-
nicare manifestum est, majores vestri probare debuerunt,
quaecumque vera documenta de traditoribus habuerunt.
Quod si fecissent, ipsi in illa essent, extra illam vero illi
quos accusassent, nunc autem cum accusatos in illa per-
mansisse videamus, quid boni de accusatoribus sentire de-
bemus, quos extra illam videmus? Ac per hoc in illa
quadripertita distributione-³, ubi dixi cum de traditoribus
proferuntur ex utraque parte documenta, aut utraque
vera esse aut utraque falsa, aut nostra vera et vestra falsa,
aut nostra falsa et vestra vera, cum videres in superiori-
bus tribus vos facillime superari, frustra tibi hoc extre-
mum, quasi qua evaderes, elegisti. Quamvis enim quam
impudenter dicatur advertas, tamen ea ipsa vera vestra,
si qua essent humana documenta, illi Ecclesiae probari de-
buerunt, quam probant documenta divina.

LXXVIII. Dic mihi, obsecro te: sed noli offundere
nebulas imperitis, ut quoniam traditores accusatos non

¹ Matth. xxiv, ⁹3. — ² Apoc. vn, 9. -- vide lib. r contra Petilian. cap. 2,
et lib. ιιι, cap. 58, et contra Crescon. lib. iv, cap. 57.

