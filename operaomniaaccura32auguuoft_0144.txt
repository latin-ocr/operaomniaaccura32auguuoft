134 s. Auens-nm zmscom

» ricordia, et arguet me 3 oleum autem peccatoris non
» impinguabit caput meum¹. » Quid planius? Quid aper-
tius? Malim , inquit, me misericordi objurgatione sanari,
quam blanda adulatione tanquam mihi caput unguatur ‚
decipi atque perverti. Sub aliis verbis ipsa sententia est
alibi Scripturarum ς « Meliora sunt vulnera amici, quam
» voluntaria oscula inimici ². »

CCXXXVIII. ΡΕτιιιΑΝι s dixit : «Unguentum vero con-
cordiae sic in fratribus laudat : « Ecce quam bonum et quam
» jucundum, habitare fratres in unum.Tanquam unguen·
» tum in capite, quod descendit in barbam, barbam Aa·

» r0n‚quod descendit in oram vestimenti ejus: sicut ros ¹

» Hermon, qui descendit in montem Sion. Quoniam ibi
ι) mandavit Dominus benedictionem, et vitam usque in
» saeculum 3. » Sic, inquit, unguitur unitaS, sicut uncti
sunt sacerdotes.

CCXXXIX. Ancusnnus respondit : Verum dicis. Nam
illud sacerdotium in figura corporis Christi habebat unc-
tionem , quod unitatis compage fit salvum. Nam et ipse
Christus a chrismate appellatur, id est, ab unctione. Hunc
Hebraei dicunt Messiam , quod verbum Punicae linguae
consonum est, sicut alia Hebraea permulta et pene om-
nia. Quid est ergo in illo sacerdotio caput, quid barba ,

quid ora vestimenti? Quantum donat Dominus ut intelli· ,

gam , caput est ipse Salvator corporis , de quo Apostolus
dicit: « Et ipse est caput corporis Ecclesiae4. » Per bar-
bam non incongrue fortitudo intelligitur. Ergo ad eos qui
sunt fortes in Ecclesia ejus, et adhaerent ori ejus , ut sine‘

timore praedicent veritatem ‚ ab ipso Christo tanquam a'

capite sanctum descendit unguentum, id est, sanctificatio
spiritalis. Ora vestimenti haec datur intelligi, quae in ca-

· Psal. exn, 5. -τ ² prov. xxvn ‚ 6. — 3 Psal. Cxxxn, ι. —- 4 Coloss. ’
1, 18.

